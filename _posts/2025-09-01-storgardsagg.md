---
title: "Driftsäker lösning för Storgårdsägg"
date: 2025-09-01 00:00:00
description: Under 2024 byggde Storgårdsägg både ut och om delar av sin anläggning samt anpassade för höns i frigående system. Vi hjälpte dem att landa ett nytt värmesystem från Fröling.
permalink: '/storgardsagg/'
featured_image: /assets/img/cases/storgardsagg-cover.webp
---

# Storgårdsägg behövde nytt värmesystem vid produktionsomställning – valde Fröling

År 2020 började Storgårdsägg sin resa att bygga om och ut sina verksamhetslokaler, som ett led i anpassningen till frigående höns. I och med omställningen räckte dåvarande panna inte längre till och 2024 installerade vi ett nytt värmesystem hos dem.

**Vi pratade med Jan Mörn på Storgårdsägg och frågade hur tankarna gick i offertstadiet. Jan berättar:**

*"Det viktigaste var att vi skulle ha en bra panna. Vi var ute efter kvalitet och visste att vi ville ha en lösning från Fröling så vi letade efter en leverantör som kunde hjälpa oss med detta."*

**Vår lösning för Storgårdsägg består av en Fröling flispanna T4e** på 130 kW och tre ackumulatortankar om totalt 3 500 liter. Det står idag för uppvärmningen av totalt 2 500 kvm produktionsyta hos Storgårdsägg.

Den nya lösningen är effektivare än den gamla – och har högre driftsäkerhet, menar Jan, som berättar att det ofta blev stopp i matningsskruvar och andra problem med den gamla pannan. 

**Jan säger att något de uppskattade med oss som leverantör** är att vi inte bara försåg dem med fullständiga tekniska underlag och ritningar, utan också rekommenderade en lösning som vi såg att de skulle ha stor nytta av – ett system med flispanna, ackumulatortankar och bunkerfyllningssystem. 

**Man behövde bygga ut för att få plats, men Jan menar att det var värt det:**

*"Pannan går mycket bättre med ackumulatortankar. Vi byggde ut på inrådan av Jonas för att få in den utrustning som han rekommenderade. Han tog fram allt tekniskt underlag som behövdes, även ritning på pannrummet.*

*Det finns inga frågetecken när Jonas projekterat något. Han är oerhört noggrann. Man vet exakt vad man köper och vad man får. Han kommer med förbättringsförslag och det var väldigt lyckat att vi lyssnade på honom.*

*Allt har fungerat klanderfritt. Jag är väldigt nöjd!"*


## Funderar du också på ett nytt värmesystem?

[Kontakta oss](/kontakt/) för rådgivning och offert eller läs mer om [Frölings värmepannor](/produkter/).

<img src="/assets/img/cases/storgardsagg_agg-2.webp">
