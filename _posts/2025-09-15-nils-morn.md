---
title: ""
date: 2025-09-28 00:00:00
description: I maj 2025 brann dock Nils värmecentral och verkstad ned och han behövde därför få ett nytt värmesystem på plats. Vi ersatte hans gamla 45 kW flispanna med Frölings T4e på 35 kW – kompletterad med ackumulatortank.
permalink: '/nils-morn/'
featured_image: /assets/img/cases/nils-morn-cover.webp
---

# Effektiv värmelösning med Frölings flispanna T4e för Nils Mörns stockhus

Nils Mörn bor i ett stockhus i Saltvik, uppfört under 1900-talets början och därmed av den mer energikrävande sorten. Han har haft en flispanna sedan tidigare, vilket passar honom eftersom han arbetar med att köra flistuggar och dessutom säljer brännflis.

Nils har därmed ett eget lager av flis att ta av hemma på gården, så flispanna är för honom ett självklart val.

## Från flispanna av äldre modell till Fröling T4e med ackumulatortank

I våras brann dock Nils värmecentral och verkstad ned och han behövde därför få ett nytt värmesystem på plats innan hösten och kylan kom. Han vände sig till Energipartner och upplever att han fick snabb och bra hjälp av Jonas:

– Den panna jag hade förut var på 45 kW men Jonas är duktig på att räkna. Han gjorde kalkyler och kom fram till att en T4e flispanna på 35 kW från Fröling räcker hur bra som helst. Hade jag gått upp till 45 kW så hade det blivit en dyrare panna.

Redan innan branden hade Nils funderat på att byta värmesystem inom några år och tänkt att det vore bra med ackumulatortankar, eftersom det effektiviserar uppvärmningen. Men han visste inte riktigt hur en sådan lösning skulle se ut i praktiken. Även där fick han hjälp av Energipartner:

– Jonas planerade om hela kulvertsystemet med ackumulatortankar och så som jag inte hade förut, så den här pannan går effektivare än den jag hade förut. 

## Bra planering gjorde installationen smidig

Nils tog själv in en entreprenör för installationen och valet föll på en rörmokare som Jonas arbetat med förut och kunde rekommendera. Nils berättar:

– Installationen gick väldigt smidigt och rörmokaren gjorde ett snyggt jobb. Han berömde Jonas planeringsarbete, han hade gjort tydliga ritningar som var enkla att förstå och följa.

## Fint pannrum och bra service

Nils är nöjd med sitt nya värmesystem. Han säger:

– Den gamla pannan kunde ryka in lite, den brinner mycket renare och bättre den här pannan. Den får ju gå för fullt när den väl går, tack vare ackumulatortanken. Den gamla småbrann lite hela tiden istället. Så nu är det rent och fint i pannrummet, det var det inte tidigare!

På frågan om hur Energipartner är som leverantör vill Nils varmt rekommendera företaget och Jonas till andra:
– Jag måste säga att Jonas är hemskt hjälpsam. Han kommer gärna och tittar så att allt fungerar bra och justerar in systemet. Det är nog svårt att hitta någon annan på Åland som är lika intresserad och engagerad, så det känns ju bra tycker jag! Jonas är definitivt rätt människa att köpa värmeanläggning av.

## Funderar du också på ett nytt värmesystem?
[Kontakta oss](/kontakt/) för rådgivning och offert eller läs mer om [Frölings värmepannor](/produkter/).




<section style="position:relative">
      <div class="blogGlide fullWidth gliderMargin">
        <div class="glide__track" data-glide-el="track">
          <ul class="glide__slides">
            <li class="glide__slide">
              <img src="/assets/img/cases/nils-morn_nm-1.webp">
            </li>
            <li class="glide__slide">
              <img src="/assets/img/cases/nils-morn_nm-2.webp">
            </li>
            <li class="glide__slide">
              <img src="/assets/img/cases/nils-morn_nm-3.webp">
            </li>
            <li class="glide__slide">
              <img src="/assets/img/cases/nils-morn_nm-4.webp">
            </li>
            <li class="glide__slide">
              <img src="/assets/img/cases/nils-morn_nm-5.webp">
            </li>
          </ul>
        </div>
        <div class="glide__arrows d-flex justify-content-center mt-4 position-static" data-glide-el="controls">
          <button class="glide__arrow text-default position-static" data-glide-dir="<"><i class="ni ni-bold-left"></i></button>
          <button class="glide__arrow text-default position-static" data-glide-dir=">"><i class="ni ni-bold-right"></i></button>
        </div>
      </div>
    </section>